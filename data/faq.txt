Er námið fyrir þig?

    Hefur þú áhuga á að leysa flókin vandamál með tölvutækni?
    Langar þig að skilja hvernig gervigreind og máltækni í tölvum virkar?
    Langar þig að starfa með fólki úr mörgum fagstéttum?
    Vilt þú vinna fjölbreytt verkefni undir handleiðslu helstu sérfræðinga landsins í tölvunarfræði?
    Hefur þú gaman af því að forrita og hanna?
    Vilt þú geta valið úr fjölbreyttu úrvali námskeiða á þínu áhugasviði?
    Langar þig að eiga möguleika á krefjandi framtíðarstarfi?

Um hvað snýst námið?

Tölvunarfræðinám miðar að því að þú fáir góða undirstöðu í grundvallaratriðum tölvunarfræðinnar sem og skilning á gagnaskipan, reikniritum, forritunarmálum, netkerfum og gagnagrunnum. Námið miðar að því að þú verðir fær um að þróa og reka traustan og skilvirkan hugbúnað.

Þú færð góðan undirbúning til að takast á við ýmis verkefni atvinnulífsins. Færð traustan grunn til að bæta stöðugt við þekkingu þína og bregðast við hraðri framþróun á fagsviðinu.

Námið er eitt það hagnýtasta sem völ er á.

Skyldunámskeið eru um tveir þriðju hlutar námsins. Afganginn má velja innan tölvunarfræði eða úr öðrum fræðigreinum. 

Í boði eru eftirfarandi kjörsvið:

    Almenn tölvunarfræði  (Veitir breiðan almennan grunn í tölvunarfræði)
    Gagnavísindi (Nemendur fá þjálfun í vinnslu, greiningu og framsetningu á gögnum, auk líkangerðar og smíði reiknirita.)
    Reiknifræði (Gerir nemendur hæfa til þess að takast á við reiknifræðilega líkanagerð og fræðilegri þætti tölvunarfræði)

Allir nemendur taka sömu kjarnanámskeið en námskeiðaúrval greinist á milli kjörsviða.
Meðal viðfangsefna

    Hönnun, greining og notkun forritunarmála
    Reiknirit
    Þróun hugbúnaðar
    Smíði tölvuviðmóta
    Tölvugrafík og leikjaforritun
    Vefforritun
    Greining, hönnun og notkun gagnamóta og gagnasafnskerfa
    Stýrikerfi
    Tölvunet og dreifð kerfi
    Tölvuöryggi
    Skýjaforritun og forritun ofurtölva
    Gervigreind
    Reiknifræði og bestun
    Fræðileg tölvunarfræði
    Stærðfræði
    Máltækni
    Lífupplýsingafræði

Inntökuskilyrði
Inntökuskilyrði námsleiðar

Íslenskt stúdentspróf eða sambærilegt próf. Deildin mælir eindregið með að stúdent hafi lokið a.m.k. 40 einingu í stærðfræði (fyrir reiknifræðilínu þó a.m.k. 40 feiningum í stærðfræði og auk þess 35 einingu í raungreinum).
Námskröfur

Ljúka þarf 180 einingum fyrir lokapróf. Skipulagt sem 3ja ára nám með 30 einingar á misseri að jafnaði.

Á almennri námsleið í tölvunarfræði eru 122 einingar í skyldunámskeiðum og 58 einingar í valnámskeiðum.

Í kjörsviðinu gagnavísindi eru 142 til 144 einingar í skyldunámskeiðum og 36 til 38 einingar í valnámskeiðum.

Í kjörsviðinu reiknifræði eru 126 einingar í skyldunámskeiðum og 54 einingar í valnámskeiðum.
Hvar á námið heima?

Námið er á 

Verkfræði-og náttúrvísindasviði
Iðnaðarverkfræði-, vélaverkfræði- og tölvunarfræðideild
